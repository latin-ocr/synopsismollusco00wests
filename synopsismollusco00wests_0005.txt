Cum fauna palaearctica molluscorum extramarinorum his pro-
ximis annis modo critica pertractata sit atque etiam a multis
partibus prorsus renovata, quod et quaenam ratio inter singulas
species ejus intersit nova luce illustratum certioribusque experi-
mentis exploratum est et, id quod ad retractationem illam neces-
sarium est, diligenter est quaesitum vel quo modo et quatenus
singula genera coelo ac temperie terrae dependeant vel quo
modo et quatenus ob eam ipsam rem variationem patiantur,
propter has res atque etiam propter magnam illam multitudi-
nem novarum formarum, quae his decem proximis annis etiam
in septentrionalibus terris sunt inventae‚Å∑ factum est ut Fauna
molluscorum Scandinaviae in permultis ejus generibus longe alia
nunc appareat, atque decem abhinc annos erat.

Quae fauna cum et ipsa sua, ut ita dicam, Vetustate et
terrarum Scandinavicarum ad boream situ ad totam faunam
molluscorum constituendam magni momenti sit, eam critico
modo breviter retractare operae pretium esse putavi.

